	Блог (англ. blog — weB LOG) — це мережний журнал, що містить записи у зворотному хронологічному порядку та забезпечує можливість додавання читачами коментарів. У блог можна записати 
свої враження про новий фільм, гру, сайт або програму, розповісти історію. Блог може бути особистим, груповим або колективним. Особистий блог називають онлайновим щоденником, у ньому автор може 
публікувати свої думки, приватні фотографії, наводити посилання на цікаві інтернет-ресурси для друзів або для широкої інтернет-аудиторії. Груповий блог присвячують певній тематиці або спільній 
сфері інтересів (клубні, корпоративні блоги). Колективний блог відкритий для спільного редагування. Блог може бути як самостійним ресурсом, так і частиною якогось веб-проекту. 
	Технічно мережні журнали реалізують за допомогою різних вебтехнологій. Є спеціалізоване програмне забезпечення (наприклад, WordPress, Pivot), що дає змогу людині, яка не володіє спеціаль
ними знаннями з розробки веб-ресурсів, спростити створення, обслуговування і ведення блога. З кінця 90-х років минулого століття все популярнішими стають безкоштовні служби, що надають можливість 
вести особистий блог за умови реєстрації на сайті, який надає такі послуги. Найвідомішими серед них є www.livejournal.com, www.blogger.com, www.jj.ru, www.rax.ru, а також українська служба 
blog.net.ua. Ресурс www.livejournal.com (рис. 1.11) надає кожному користувачу можливість вести власний журнал, який інтегрує блоги інших користувачів, організовує спілкування між ними. 
Читачі можуть об'єднуватися в спільноти. Спільнота — це журнал, до якого пишуть різні користувачі, й усіх їх вважають його власниками. Кожен, хто цікавиться якоюсь конкретною темою, 
може знайти або створити спільноту, присвячену цій темі. Наприклад, мешканці одного міста можуть створити спільний журнал для обміну інформацією про це місто чи для оголошень про 
місцеві події. 
	Інформація блога орієнтована на широку аудиторію. Ще однією його особливістю є те, що вміст журналу унікальний, ніде не повторюється і тому може бути цінним.Розміщуючи інформацію в 
журналі, необхідно дотримуватися певних правил. Зокрема, у блогу не можна: 
	• Закликати до агресії, ображати за національною, етнічною, географічною, політичною або релігійною ознаками. 
	• Створювати флуд (багато однакових або беззмістовних повідомлень) у журналах, спільнотах та коментарях, розповсюджувати повідомлення рекламного характеру. 
	• Публікувати зображення, вміст яких не відповідає загальноприйнятим нормам і є неприємним для більшості користувачів. 
	• Розміщувати у повідомленнях, коментарях чи фотоальбомах зображення, якщо люди, котрі на них зображені, або особи, що мають на них права, не бажають цього. 
	• Приписувати собі авторство чужих текстів і зображень, вести щоденник від імені іншої особи. Власник блога може визначати права доступу користувачів до свого журналу та окремих його 
записів, а також видаляти блог та Створення та підтримка веб-ресурсів в автоматизованому режимі 25 переводити його в режим спільноти. Надається також можливість зберегти журнал на своєму комп'ютері. 
Щоб почати вести журнал, не потрібно спеціальних знань. Навпаки, внаслідок постійної творчої роботи над блогом ви набудете 
багато нових знань та навичок. 
	Отже, журнал складається з повідомлень, опублікованих різними користувачами. Будь-який користувач може надіслати до журналу повідомлення, а власник — створити список друзів із тих, 
хто надсилає йому такі повідомлення. Популярним є також створення так званого юзерпика або аватара — невеликого зображення, яке співзвучне настрою або почуттям користувача. 

	У 90-х роках минулого століття виник новий вид творчості — створення домашніх сторінок. Спочатку цей термін (від англ. home page) означав дім людини в Інтернеті, місце, де вона зберігає 
інформацію про себе. Наразі особисті сторінки мають тисячі людей. Одні з них містять лише коротку інформацію про власника, а другі — корисну інформацію з певної тематики, графічний матеріал, 
фотографії тощо. Термін «домашня сторінка» не має чіткого визначення, так називають також головну сторінку сайту, що відкривається у разі введення його доменного імені, та сторінку, яка 
завантажується під час кожного запуску браузера. 